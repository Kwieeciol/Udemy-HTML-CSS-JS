## Jak zbudowany jest kurs? Spis treści

Cześć :)

Kurs jest podzielony na 42 sekcje. Jak widzisz jest on ogromny! Z tego powodu warto byś przeczytał na spokojnie ten artykuł, abyś miał ogólne pojęcie co i gdzie znajduje się w kursie. Swoją drogą... staram się mówić wolno i wyraźnie. W lewym dolnym rogu wideo możesz mnie w razie czego "przyspieszyć" ^^

Przez pierwsze 5 sekcji będziesz poznawał fundamenty języka HTML, a w 6 fundamenty CSS tzn. dowiesz się czym są, jakie są oraz jak korzystać z tagów HTML/selektorów CSS. Te sekcje możesz traktować bardziej jako pewnego rodzaju słownik do którego zaglądasz, gdy czegoś nie pamiętasz. Chyba, że jest to Twoja pierwsza styczność z HTML -> wtedy te lekcje bardzo dużo Ci pomogą. Pamiętaj, że ja prowadzę kursy w zdecydowanie inny sposób. Gdy poznasz fundamenty ze mną to zostaną one z Tobą na długo. Co więcej będziesz potrafił korzystać z tych wiadomości w sprawniejszy i bezbłędny sposób. Fundamenty jak to fundamenty najczęściej są dosyć nudne, aczkolwiek staram się jak mogę umilić Ci ten czas :-)

Warto więc byś nie pomijał tych lekcji. Aczkolwiek jeśli wiesz już czym jest HTML i CSS to możesz przeskoczyć od razu do sekcji 7 i 8. Jeśli jednak nie będziesz czegoś w tych sekcjach rozumiał to warto byś powrócił do podstaw i przerobił je dokładnie.

Sekcja 7 jest bardzo ważna ponieważ w niej dowiesz się jak pozycjonować elementy na stronie, a to jest najczęstszy problem twórców stron internetowych. 

W 8 sekcji dowiesz się jak od zera stworzyć stronę internetową krok po kroku. 

W 9 sekcji poznasz CSS 3 i  związane z nim nowości takie jak: selektory, Web fonts (własne czcionki), zaokrąglone krawędzie, transformacje 2D/3D, gradienty / cienie / przeźroczyste elementy itp.

W 10 sekcji dowiesz się jak rozmieszczać elementy na stronie z pomocą Flex boxa (jest to raczej temat dla ciekawych)

W 11 sekcji nauczysz się tworzyć elastyczne strony WWW tzw. Responsive Web Design. Dzięki tym wiadomości Twoja strona będzie wyglądała świetnie w wersji na smartfony jak i na komputerach stacjonarnych. 

W 12 sekcji przedstawię Ci Display Table, który został wprowadzony w raz z CSS 3.

W 13 sekcji pokażę Ci jak stworzyć plik CSS, który sprawi, że Twoja strona będzie ładna po wydrukowaniu przez drukarkę.

14: sekcja ćwiczeniowa, w której pokażę Ci jak stworzyć od zera rozwijane menu w CSS 3 oraz animowany button 3D

15: podstawy HTML 5 -> poznasz nowe tagi. To są tylko fundamenty. HTML 5 rozwija możliwości JavaScript i te możliwości są omówione po wstawce podstaw kursu JavaScript

16-20: podstawy JS (JavaScript) - języka skryptowego, który pozwoli Ci m. in. pobierać/zmieniać/dodawać zawartość na stronie bez przeładowywania. JS jest bardzo ważnym językiem, który musisz znać jako front-end developer. W tych sekcjach poznasz fundamenty JS.

21-22: zaawansowany JS - w tych sekcjach poznasz najważniejszą część JS, odpowiedzialną za jego plusy tzn. wprowadzenie dynamiczności i obsługi zdarzeń na stronie.

23: podstawy jQuery - jest to w sumie sekcja bonusowa, w której pokażę Ci bibliotekę ułatwiającą pracę z JS. Ta sekcja jest potrzebna by rozumieć nowości związane z HTML 5, ponieważ w następnych sekcjach będziemy korzystać z JS i jQuery.

24: HTML 5 & JS - nowości w HTML 5 korzystające z JS np. nowe typy i atrybuty inputów w formularzach, uzupełniacze (polyfill) dla formularzy, własne atrybuty etc.

25: HTML 5 & JS: video i audio - dowiesz się jak umieścić na stronie video i audio tag oraz jak stworzyć własne kontrolki.

26: HTML 5 & JS: drag and drop - dowiesz się jak przeciągać oraz upuszczać dowolne elementy z pomocą nowych zdarzeń html 5 + nauczysz się tworzyć sklep z koszykiem do którego możemy przeciągać przedmioty. Koszyk automatycznie podlicza kwotę dodanych elementów.

27: HTML 5 & JS: FILE API - tworzymy aplikację, która przeniesione pliki z pulpitu ładuje od razu bezpośrednio na serwer. Tworzymy również pasek postępu. Od teraz ładując większe pliki na serwer wiemy dokładnie ile % pliku się załadowało. Sprawia to, że uploadowanie jest bardzo intuicyjne i przyjemne.

28: HTML 5 & JS: Tematy zaawansowane - web storage, web workers, application cache, geolokalizacja, canvas. 

29: jQuery - ćwiczenia - wracamy do jQuery ćwicząć go na praktycznych przykładach tworząc np. nagłówki z rozwijaną treścią, animowaną rozwijaną treść etc.

30: jQuery - dynamiczny generator menu - tworzymy dynamiczny generator menu na podstawie treści zawartej na stronie. Generator będzie tworzył menu z poziomami. Po naciśnięciu na odpowiedni link w menu użytkownik będzie przenoszony do nagłówka odpowiadającemu treści menu. Po naciśnięciu na nagłówek, będzie przenoszony do góry strony. Wszystko będzie kreowane dynamicznie.

31: jQuery: ćwiczenia - znów ćwiczymy tworząc dynamiczne podpowiedzi, animacje obiektów na stronie, powtarzające się animacje, rotator zdjęć.

32: jQuery UI: pluginy - dowiesz się jak tworzyć oraz korzystać z własnych pluginów

33: XML -  czym jest XML, do czego służy oraz po co nam jest jego znajomość ;) potrzebna sekcja do AJAXa

34: DTD - jak wyżej tylko DTD - jednak DTD nie jest aż tak ważny dla każdego. Warto jednak wiedzieć czym jest. Dodałem tą sekcje jako ciekawostka :)

35: AJAX Podstawy - fundamenty języka AJAX - dowiesz się jak bez przeładowywania całej strony zmienić jej zawartość

36: AJAX: ĆWICZENIE ->  suggestBox - pudełko z podpowiedziami, po wpisaniu pewnej literki, pudełko będzie podpowiadało użytkownikowi co miał na myśli (coś na wzór Google suggest box)

37: AJAX: ĆWICZENIE -> dynamiczna filtracja danych - po wpisaniu do formularza danych, dane tabelaryczne na stronie będą natychmiast aktualizowane bez przeładowywania strony, dodatkowo będzie zmieniał się URL, przez co użytkownicy będą mogli dzielić się dynamicznie wygenerowaną treścią oraz zaczną działać button'y historii BACK i FORWARD

38: BONUS: AJAX + PHP -> wysyłanie danych metodą POST, zapytania przez nagłówek (dowiesz się jak sprawić, aby pewna część często zmieniającej się strony, mogła być aktualizowana natychmiast po zmianie bez żadnej ingerencji użytkownika i przeładowywania strony), rozwijane boxy - po kliknięciu na nagłówek rozwinie się pudełko, którego zawartość będzie pobrana dynamicznie z bazy danych. Jest to bonusowa sekcja, w której powinieneś mieć podstawy PHP. 

39: BONUS: jQuery: AJAX'owy chat -> chciałeś mieć własny chat? To teraz nauczysz się zrobić swój własny chat od zera :) Lekcja wymaga również podstaw PHP

40: SASS -  rozszerzenie możliwości CSS, zredukujesz czas potrzebny na pisanie i edytowanie CSS, czy też tworzenie elastycznych stron internetowych

41: Compass - biblioteka SASS z przydatnymi metodami, które pozwalają w kilka sekund stworzyć 'sprites'

42: Grunt.js - biblioteka wykonująca za Ciebie monotonne zadania jak np. automatyczna kompresja obrazków/CSS/JS czy też dodawanie vendor prexifów

Jak widzisz w kursie na starcie poznajesz fundamenty, po czym przechodzisz do coraz to praktyczniejszych aplikacji związanych z front-end developmentem. Wyobraź sobie drzewo, ma ono korzeń, bez korzenia i najgrubszych gałęzi drzewo nie istnieje. W moim kursie zakładam, że najpierw trzeba poznać właśnie takie fundamenty, abyś mógł radzić sobie z aspektami zaawansowanymi. 

Wierzę, że każdy ma możliwość nauczenia się tworzyć strony internetowe, pod warunkiem, że jest prawidłowo uczony. Ty też masz taką możliwość. Po moim kursie nauczysz się tworzyć szybko i bezproblemowo stronę od A do Z.

Jeśli będziesz miał jakieś pytania to ja zawsze jestem chętny do pomocy. Czuję się odpowiedzialny za to co robię i jak przekazuję wiedzę. Jeśli czegoś po moim kursie nie będziesz rozumiał to zapytaj się, a ja odpowiem Ci najszybciej jak tylko potrafię.

Pozdrawiam serdecznie,

Arkadiusz Włodarczyk

PS Staram się mówić wolno i wyraźnie. W lewym dolnym rogu wideo możesz mnie w razie czego "przyspieszyć" ^^